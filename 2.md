# Kok-bú hông-un.

Siōng-hái Se-kok sin-bûn chóa kóng: Hông-tè siū kok-bú ê ì-chí tio̍h chhut jū hō͘ thiⁿ-ē ê lâng chai. Siōng-jū kóng Chiong-kun, Chóng-tok, i-ki̍p bûn-bú koaⁿ-oân kin-nî 60 siū hō sīu ê sīu-gî lóng-bián. Kok-bú án-ni hoan-hù sī in-ūi chai kok-lāi chōe-chōe só͘-chai ū kan-khó͘. Koh, m̄-nā án-ni, kah Hông-tè tio̍h chhut gū-khò͘ nn̄g bān niú, hō͘ Ti̍t-lē Chóng-tok kah i chín-chè sio̍k i koán ê tōe-hng sòng-hiong lâng.

Koh, Kok-bú ia̍h hoan-hù kàu i sêng-sīu ta̍k séng ê Chóng-tok tio̍h chhut khò͘-gûn nn̄g-bān niú chín-chè kan-khó͘ lâng. Che sī Kok-bú un-tián--ê. Tī Ti̍t-lē séng Kok-bú ū ka-un nî-nî tio̍h chhut khò͘-gûn nn̄g-bān niú chín-chè sòng-hiong lâng, kì-liām i la̍k-cha̍p sêng-sīu.

# 國母皇恩

上海西國新聞紙講：皇帝受國母的意旨，著出諭予天下儂知。上諭講，將軍、總督、以及文武官員今年60壽賀壽的壽儀攏免。國母按呢吩咐是因為知國內濟濟所在有艱苦。佫，毋但按呢，教皇帝著出御庫兩萬兩，予直隸總督教伊賑濟屬伊管的地方喪兇儂。

佫，國母亦吩咐到伊辰壽，逐省的總督著出庫銀兩萬兩賑濟艱苦儂。這是國母恩典的。佇直隸省，國母有加恩，年年著出庫銀兩萬兩賑濟喪兇儂，記念伊六十辰壽